# chitanka-downloader

Програмата е създадена с цел да бъдат изтегляни и обновявани архиви на "[Моята библиотека](https://chitanka.info/)".  

За да работи, е необходимо първо да сте изтеглили и стартирали "[Моята библиотека като преносима версия](https://forum.chitanka.info/chitanka-standalone-edition-t6309.html)".
Това се налага, тъй като ако всички файлове се изтеглят директно от официалната страница на [Моята библиотека](https://chitanka.info/), това би довело до претоварване на сървъра и отказване на заявките.

Програмата е с интерфейс изцяло на български език, тъй като се предполага, че всеки потребител на "[Моята библиотека](https://chitanka.info/)" го владее.

За да я използвате, изтеглете файла ChitankaDownloader.zip и го разархивирайте в избрана папка на Вашия компютър.
В папката ще се създаде подпапката user_data, в която се съхранява необходимата информация, за да е възможно обновяването на архива.
Освен нея, ще откриете и файл ChitankaDownloader.exe - стартирайте го и следвайте инструкциите на екрана.

Първоначалното стратиране на ChitankaDownloader.exe ще е малко по-бавно (изчакайте няколко секунди). 
Изтеглянето на всички файлове ще отнеме дълго време (около 4-5 часа). 
Ако прекъснете процеса от бутона "Изход", при следващото стартиране можете да изберете "Само обновяване" - така файловете ще продължат да се изтеглят от там, докъдето са стигнали.
След като всички файлове са свалени на Вашия диск, можете периодично до обновявате данните в архива, без да се налага да теглите всички файлове отначало.
За целта първо обновете "[Моята библиотека като преносима версия](https://forum.chitanka.info/chitanka-standalone-edition-t6309.html)", както е описано [тук](https://chitanka.info/resources/own-server).
